Hopp til hovedinnholdet
VG Live
VGTV
VG+
Sport
TV-guide
Tips oss
Dine tilganger
Søk

TK

TRUES: John Arne Riise trues av Lotteritilsynet med bøter. Foto: David Klein / Reuters / NTB
TRUES: John Arne Riise trues av Lotteritilsynet med bøter. Foto: David Klein / Reuters / NTB
Riise tok grep etter varsel om høye bøter for ulovlig reklame
John Arne Riise ble truet med bøter for å reklamere for pengespill. Til Lotteritilsynet skriver Riise at han har gjort det de ba om.

Bilde av Eirik Sørenmo Påsche
Eirik Sørenmo Påsche
For 10 minutter siden

Lytt til saken
•
3 minutter

Avspilling har en varighet på 3 minutter.

1x
Den tidligere fotballspilleren skal ha drevet med ulovlig markedsføring av flere utenlandske spillselskaper på sine sosiale medier og sin hjemmeside, mener Lotteritilsynet

Disse skal han ha lagt ut i starten av desember.

På grunn av dette ble han truet med dagbøter på 10.000 kroner, men maksimalt 3.650.000 kroner, om han ikke sluttet. Riise ble bedt om å rydde opp innen 19. desember.

«Saken omhandler omfattende brudd på pengespilloven, de aktuelle pengespillene innebærer høy risiko for spilleproblemer og bruken av influensere, idrettsprofiler og kjendiser i markedsføring er generelt egnet til å nå unge og sårbare individer. Lotteritilsynet mener dette også gjelder for John Arne Riise», skriver Lotteritilsynet til Riise.

NRK omtalte dette først.

DOKUMENTERT: Lotteritilsynet har tatt skjermdumper av hvordan Riise reklamerte for pengespillsider via sin egen hjemmeside.  Foto: Skjermdump, Lotteritilsynet
DOKUMENTERT: Lotteritilsynet har tatt skjermdumper av hvordan Riise reklamerte for pengespillsider via sin egen hjemmeside. Foto: Skjermdump, Lotteritilsynet
John Arne Riises svarer Lottertilsynet, i e-post sendt 19. desember.

– Jeg tror det som er etterspurt er tatt bort på mine kanaler. Jeg har i alle fall bedt mitt team fjerne det som ble nevnt i brevet, skriver han.

VG har vært i kontakt med Riise, som ikke ønsker å kommentere saken.

Innleggene som promoterer pengespill skal være nå fjernet fra Riise sin hjemmeside.

Dette måtte Riise gjøre for å slippe bøter:
• Stanse å markedsføre pengespill som ikke er tillatt etter pengespilloven.

• Stanse å medvirke til å tilby pengespill som er rettet mot det norske markedet, ved å fjerne lenker.

• Slette eventuelt allerede annet publisert materiale om disse spillsidene på hjemmesiden og sosiale medier.


Vis mer
Trude Høgseth Felde, juridisk seniorrådgiver i Lotteritilsynet, sier til VG at de har mottatt e-posten fra Riise hvor han sier at han har fjernet det som ble nevnt i brevet fra dem fra sine kanaler på sosiale medier.

– Vi har ikke kontrollert om dette stemmer ennå, men vil se nærmere på dette etter nyttårshelgen, sier hun til VG.

Disse spillboksene var å se på John Arne Riises hjemmeside.  Foto: Skjermdump, Lotteritilsynet
Disse spillboksene var å se på John Arne Riises hjemmeside. Foto: Skjermdump, Lotteritilsynet
Riise mottok et lignende varsel fra Lotteritilsynet tidligere i år.

I juni ble han og minst ni andre kjendiser og infuensere anklaget for å ha drevet ulovlig markedsføring av det utenlandske spillselskapet Kapoow.

Den gang ble han advart med 6.000 kroner i dagbøter, men maksimalt 2.190.000 kroner, om han ikke stanset promoteringen.

Timer etter at Lotteritilsynet gikk ut mot kjendisene ble nettsiden til Kapoow lagt ned. Selv bestridet selskapet at de gjorde noe ulovlig.

ISTANBUL: John Arne Riise vant Champions League med Liverpool i 2005.  Foto: THOMAS KIENZLE / AP / NTB
ISTANBUL: John Arne Riise vant Champions League med Liverpool i 2005. Foto: THOMAS KIENZLE / AP / NTB
Publisert: 01.01.25 kl. 18:41
Oppdatert: 01.01.25 kl. 18:56
Relaterte emner
John Arne Riise
Lotteri- og stiftelsestilsynet
Informasjon om AI i VG-artikler


Risikerer 50.000 i dagbøter: –⁠ Latterlig
9. des. 20244 min lesetid

Var avhengig av penge­spill i 45 år: –⁠ Det ble verre og verre
VG+8. nov. 20249 min lesetid

Bilde av Knut Espen Svegaarden
Knut Espen Svegaarden

Journalist

Mine 10 sterkeste opplevelser med landslaget
VG+26. nov. 20247 min lesetid

Håndball-VM 2025 menn: Program og sendeskjema
For 5 døgn siden2 min lesetid
Johaug tilbake etter fire år: –⁠ Jeg gruer meg
1:16
Kommersielt innhold
Rabattkoder
Et kommersielt samarbeid med Kickback.no

Ansv. redaktør og adm. direktør:
Gard Steiro
Nyhetsredaktør:
Tora Bakke Håndlykken
Utviklingsredaktør:
Øyvind Brenne
Politisk redaktør:
Frøy Gudbrandsen
Åpenhet om VG
Logg over rettelser VG har gjort
VGs trafikkregler
Redaksjonelle bindinger
Tips oss på:
22 00 00 00 eller SMS 2200
E-post til tusentipset:
2200@vg.no
Les dagens e-avis her
Kontakt VG
VG+ Support
Annonseinfo
VG har ikke ansvar for innhold på eksterne nettsider som det lenkes til. Kopiering av materiale fra VG for bruk annet sted, crawling, skraping, indeksering (for eksempel tekst og datamining) er ikke tillatt uten avtale.

© 2025 VG | Brukervilkår | Personvernerklæring og informasjonskapsler
